title: 25 Jaar Rescue Team
---
pub_datetime: 2018-05-21 20:19:00 +0200
---
published: yes
---
body:
Beste (voormalige) RTN leden

Het is reeds meer dan 25 jaar geleden dat Jean-Claude De Vleeschouwer op het lumineuze idee kwam om de Ninoofse (en andere) jeugd kennis te laten maken met het reddend zwemmen.
Zo heeft hij de vzw Rescue Team Ninove opgericht met de bedoeling om jong en oud warm te maken voor deze niet zo alledaagse sport.
Om dit jubileum niet onopgemerkt voorbij te laten gaan, organiseert Rescue Team Ninove samen met de zusterzwemclub Nautilus Geraardsbergen een feestweekend op 8 en 9 september 2018 in 't Schipken te Geraardsbergen.

Jullie zijn hierbij van harte welkom!

Om deze gelegenheid extra in de verf te zetten, werd er besloten om samen met Nautilus Geraardsbergen het befaamde Manneke Pis een kostuum te schenken. De inhuldiging zal plaatsvinden op 15 augustus 2018.
Om de daarbij horende traditie alle eer aan te doen, zullen zowel Rescue Team Ninove als Nautilus Geraardsbergen meelopen in de processie van Plaisance op 26 augustus. Ook hier zijn jullie van harte welkom, hetzij als deelnemer aan de processie, hetzij als toeschouwer.

Wat houdt het feestweekend allemaal in?

Zaterdag 8 september:
- aankomst 't Schipken om 13u
- 14u-18u activiteiten op het domein De Gavers
- 19u avondeten met 2 consumpties
- 's avonds/ 's nachts: muziek en cocktailbar
- overnachting

Zondag 9 september:
- ontbijt
- 11 uur verlaten 't Schipken

Dit alles voor de democratische prijs van &euro;20 per persoon.
Bovendien krijgen RTN-leden als toemaatje een limited edition t-shirt.

Wil je deelnemen aan dit feestweekend?
Aarzel dan niet en schrijf je in via volgende link voor 1 juli 2018: https://goo.gl/forms/GhBs1uzsTJKpVsrl1
De betaling dient eveneens voor 1 juli te gebeuren.
Wil je met meerdere personen deel uitmaken van dit onvergetelijk weekend? Vul voor iedere persoon afzonderlijk het formulier in.

Opgelet:
- bij overnachting moeten kinderen onder de 14 jaar begeleid worden door een ouder
- onder de 16 jaar wordt geen alcohol geserveerd
- blijf up-to-date en leer andere feestvierders kennen via onze facebookgroep: https://www.facebook.com/groups/134114980784056/

Vragen?

Stuur gerust een mail naar [rtn@ngb.be](mailto:rtn@ngb.be).

Hopelijk tot dan!
